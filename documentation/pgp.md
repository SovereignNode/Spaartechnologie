---
layout: page
title: Wat is PGP
show_in_menu: false
disable_anchors: true
---

## Assymetrische cryptografie met PGP

### Wat is PGP?

Volgens onze vrienden van Wikipedia is PGP een softwareprogramma of een manier van versleutelen van digitale berichten. PGP wordt gebruikt voor encryptie, decryptie en/of digitaal ondertekenen. Je kan dit protocol gebruiken om e-mails te versturen zonder dat anderen kunnen meelezen, om bestanden of om volledige mappen te versleutelen en ook nog om bijvoorbeeld te bewijzen dat een bestand wel degelijk van jou komt.

Open-PGP-cryptografie is gebaseerd op een schema van assymetrische cryptografie, oorspronkelijk op het zogenaamde RSA-algoritme. Dit houdt in dat er twee verschillende sleutels zijn, een publieke en een private sleutel. De publieke sleutel wordt gedeeld met anderen en wordt gebruikt om data mee te versleutelen. De private sleutel wordt geheim gehouden en nooit gedeeld. Deze sleutel wordt gebruikt voor decryptie en het digitaal ondertekenen.

Je kan PGP dus gebruiken om berichten te versturen met privacy. De ontvanger zal het bericht enkel kunnen lezen indien het voor zijn/haar ogen bedoeld is.

### Hoe is het ontstaan?

PGP werd ontwikkeld door Phil Zimmerman in 1991. Encryptie werd op dat moment nog gezien als oorlogstuig en was dus niet toegelaten voor burgers. Het volledige protocol werd vervolgens geexporteerd door het af te drukken op papier. Zo viel het onder vrij-meningsuiting en kwam het uiteindelijk in Europa terecht.

Zimmerman bouwde verder op een aantal ontwikkelingen in cryptografie van jaren daarvoor. In 1976 publiceerden Diffie & Hellman een paper 'New Directions in Cryptography'  die de basis legde voor versleuteling op het internet. Ralph Merkle, vervolgens, legde de basis voor 'publieke-sleutel cryptografie'.

Wie geinteresseerd is in de geschiedenis van Bitcoin en cryptografie kan beter deze korte documentaire eens bekijken.

[image]

### Hoe werkt het?

Assymetrische cryptografie werkt via de creatie van een paar van sleutels:

    Private sleutel - jouw geheime sleutel die gebruikt wordt om berichten en bestanden te ondertekenen. Jouw geheime sleutel DEEL JE MET NIEMAND.
    Publieke sleutel - jouw publiek beschikbare sleutel waarmee gebruikers jou specifieke berichten of bestanden kunnen sturen. Verzenders gebruiken jouw publieke sleutel om berichten ENKEL VOOR JOU zichtbaar te maken. Je kan ook een bericht ondertekenen en publiek maken zodat gebruikers kunnen verifiÃ«ren dat het bericht effectief van jou komt.

[image]

Naast het sturen van een versleuteld bericht, kan je ook bestanden ondertekenen. Door een bestand te ondertekenen, kunnen anderen controleren dat er niets met het bestand gebeurd is sinds het ondertekend werd.

[image]

### Hoe begin ik met PGP?

Simpel: volg de stappen hieronder en stuur mij een versleuteld mailtje met PGP!

Deze gids is enkel bedoeld voor Windows-gebruikers. Voor iOS gebruikers is het principe hetzelfde maar heb je andere software nodig. Volg deze gids voor Mac.
