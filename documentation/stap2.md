---
layout: page
title: Stap 2 - Leer over bitcoin wallets
show_in_menu: false
disable_anchors: true
---
## Principes

* Neem altijd een back-up van wallets
* Bewaar back-ups op een veilige plaats
* Met de wachtwoordzin van je wallet krijg je overal ter wereld toegang tot jouw geld.

## Leer wat een wallet is
*Doel: Begrijpen wat een wallet is*

Een bitcoin [wallet](faq.md#wat-is-een-wallet) is net zoals een portemonnee. Het is een manier om waarde op te slaan. Het belangrijkste verschil met een echte portemonnee is dat een bitcoin wallet niet echt waarde opslaat in die portemonnee zoals met cash geld. Bitcoins bestaan enkel op het grootboek dat we de [blockchain](definities.md#blockchain) noemen. Een bitcoin [wallet](definities.md#wallet) beheert de sleutels die nodig zijn om te ontvangen en te versturen via de blockchain.

In de eerste stap gebruikten we reeds een eerste wallet. Je geld is niet opgeslagen in de app van Relai. Je kan de back-up van die wallet gebruiken in een andere wallet om je saldo te bekijken, adressen aan te maken of om bitcoin te versturen.

[infographic]

## Beheer je sleutels met Blue Wallet
*Doel: Importeer de wallet van Relai in Blue Wallet en maak tweede wallet aan.*

In dit deel gebruiken we een gebruiksvriendelijke [mobile wallet](faq.md#wat-is-een-mobile-wallet) op je smartphone. In [Stap 1](documentation/stap1.md) gebruikten we reeds onze eerste mobiele wallet. Relai is een zogenaamde *niet-beheerde* of [*non-custodial*](faq.md#wat-is-een-non-custodial-wallet) wallet aangezien je een back-up nam van de 12 woorden die getoond werden.

Om te beginnen importeren we deze [*seed woorden*](faq.md#wat-zijn-seed-woorden) die we als back-up kregen van Relai in Blue Wallet. Dit toont aan dat je geld dus niet opgeslagen wordt in een app op je smartphone. Jouw bitcoin worden beheert door de woorden die je neerpende.

### Importeer de wallet van Relai in Blue Wallet
1. Download <a href="https://bluewallet.io/" target="_blank">Blue Wallet</a>:
    * voor [Android](https://play.google.com/store/apps/details?id=io.bluewallet.bluewallet){:target="_blank"}
    * voor [iOS](https://itunes.apple.com/app/bluewallet-bitcoin-wallet/id1376878040){:target="_blank"}
2. Druk op 'Add now'
3. Geef de wallet een naam (bvb. Relai)
4. Druk 'Import wallet'
5. Geef de 12 woorden in die je op papier neergeschreven hebt in [Stap 1](documentation/stap1.md).
6. Wacht tot Blue Wallet jouw balans ophaalt.

Je hebt nu dezelfde wallet op twee plaatsen. De eigendom van jouw bitcoin wordt op het netwerk afgedwongen met sleutels. De 12 *seed woorden* (*mnemonic* of geheugensteun) die Relai toonde zijn een voorstelling van die sleutels. Door deze woorden in Blue Wallet in te geven kan je ook in Blue Wallet deze bitcoin bekijken en uitgeven.

### Maak een nieuwe wallet aan in Blue Wallet
Via Relai kan je eenvoudig bitcoin kopen. Maar de wallet van Relai is niet echt handig. Er ontbreekt veel functionaliteit die we van een goeie wallet verwachten. Daarom gebruiken we een tweede wallet die beter voldoet aan onze eisen. In bovenstaand deel downloaden we reeds de app van Blue Wallet. Nu maken we een nieuwe portemonnee aan en nemen we opnieuw een back-up van onze *seed woorden* van die portemonnee.

1. Druk op 'Add now'
2. Geef de wallet een naam (bvb. Spaarpotje)
3. Kies het type wallet. Je hoeft hier niets aan te passen
4. Druk op 'Create'
5. Noteer de 12 woorden op papier. Bewaar dit op een veilige plaats.

------

[Terug naar overzicht](overzicht.md) --
[Verder gaan](stap3.md)
